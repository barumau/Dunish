# HALO DUNIA!  

![](http://www.pandunia.info/dunish/grafe/Freepik_halo_dunia.png)  
[Designed by Freepik](http://www.freepik.com)

Terve, maailma!
Tervetuloa oppimaan dunishia,
kansainvälistä liiketoimintaa ja ystävyyttä varten luotua apukieltä.

## Mitä dunish on?

Dunish on yksinkertainen kieli, jonka tehtävä on auttaa ihmisiä puhumaan keskenään
silloin kun he eivät osaa muuta yhteistä kieltä.

Kaikki dunishin sanat ovat kansainvälisiä.
Perussanat muistuttavat englannin sanoja
ja loput sanat tulevat muista kansainvälisesti tärkeistä kielistä,
mukaan lukien ranska, espanja, japani, kiina, venäjä, arabia, hindi ja swahili.

Dunish on yhteensopivaa englannin kanssa perustasolla.
Se on kuin englannin yksinkertaistettu muoto, jota puhutaan vieraalla korostuksella.
Voit siis käyttää dunishia heti kaikkialla maailmassa, missä englantia puhutaan,
sellaisiin käytännön asioihin kuin hotellihuoneen hankkimiseen, taksin tilaamiseen ja matkamuistojen ostamiseen.

Dunish on säännöllinen ja yksinkertainen.
Sen vuoksi sitä on paljon helpompi ja nopeampi oppia kuin englantia ja muita kansallisiä kieliä.
Dunishissa ei ole poikkeuksia eikä monimutkaisia kielioppisääntöjä.
Dunish on niin helppoa, että sen kieliopin perusteiden luettelemiseen tarvitaan [vain kymmenen sääntöä](100_baze_regule.md).
Kaikki voivat oppia dunishin alkeet lyhyessä ajassa!
Se on erinomainen valinta kansainväliseksi vieraaksi kieleksi, koska se parantaisi kansainvälisen viestinnän laatua.
On parempi puhua hyvää dunishia kuin huonoa englantia.


## Dunishin perusteet

Dunishia kirjoitetaan latinalaisilla aakkosilla:  
A B C Ch D E F G H I J K L M N O P R S Sh T U V W X Y Z

Kaikki paitsi alla olevat kirjaimet äännetään niin kuin suomessa:

- **C** = ts kuten sanassa _metsä_.
- **Sh** ääntyy kuten SH sanassa _shakki_.
- **Ch** ääntyy kuten TSH sanan _tshekki_ alussa.
- **J** on edellisen soinnillinen vastine kuten nimessä _Jack_.
- **Y** ääntyy kuten suomen J.

Vokaalit äännetään kuten suomessa.
Painottomissa tavuissa kirjain **E** ääntyy keskisenä vokaalina /ə/.

Dunishia kirjoitetaan melkein äänteenmukaisesti.
Yksi äänne = yksi kirjain tai kirjainyhdistelmä.

Lyhyissä sanoissa painotetaan ensimmäistä tavua ja pitemmissä sanoissa toista tavua.  
**méni pérson kán tóke da Énglish in Amérika.**
– Monet ihmiset osaavat puhua englantia Amerikassa.

Kaikki dunishin sanat ovat taipumattomia.
Sanoja ei siis taivuteta lainkaan persoona-, aika-, tapa- tai sijamuodoissa.

Lauseen sanajärjestys on subjekti–verbi–objekti,
eli yleensä tekijä on lauseen alussa, sitten teonsana ja viimeisenä tekemisen kohde.

**mi love yu.**
– Minä rakastan sinua.

![](http://www.pandunia.info/dunish/grafe/Freepik_love.png)  
[Designed by Freepik](http://www.freepik.com)

Samaa sanajärjestystä käytetään myös kysymyslauseissa.  
**yu love mi, wa?**
– Sinä rakastat minua, mitä? (eli: Rakastatko sinä minua?)

Yksikkö ja monikko ilmaistaan lukusanoilla tarpeen mukaan.

- **un buke**
  – (yksi) kirja;
- **due buke**
  – kaksi kirjaa;
- **tri buke**
  – kolme kirjaa;
- **meni buke**
  – monta kirjaa

Adjektiiveja ja adverbeja vertaillaan sanoilla:
**mor**
– enemmän, -mpi;
**les**
– vähemmän;
**dan**
– kuin; ja
**as**
– yhtä...kuin.

**mi is mor gude dan yu.**
– Minä olen parempi (_enemmän hyvä_) kuin sinä.  
**no, mi is as gude as yu.**
– Ei, minä olen yhtä hyvä kuin sinä.  
**he toke mor faste dan yu.**
– Hän puhuu nopeammin (_enemmän nopeasti_) kuin sinä.

Aika ilmaistaan apusanoilla:
**was**
– mennyt tapahtuma;
**has**
– mennyt mutta yhä tähän hetkeen vaikuttava tapahtuma;
**is**
– meneillään oleva tapahtuma; ja
**wil**
– tuleva tapahtuma.

**de was ride mi's buke.**
– He lukivat minun kirjaa.  
**wi has ride meni buke.**
– Me olemme lukeneet monta kirjaa.  
**mi is ride un buke.**
– Minä olen lukemassa yhtä kirjaa.  
**yu wil toke Dunish.**
– Te tulette puhumaan dunishia.

Lauseenloppuisilla pikkusanoilla ilmaistaan, minkä vuoksi lause on sanottu,
esim. onko se toteamus, kysymys vai käsky.  
**yu love da kafe, wa?**
– Sinä rakastat kahvia, häh? (kysymys)  
**yu love da kafe, ye.**
– Sinä rakakstat kahvia kyllä. (toteamus)  
**yu love da kafe, or...**
– Sinä rakastat kahvia, vai... (ehdotus)


## Käytä sitä!

Kuten yllä olevista maistiaisista huomaat, dunishin perusteet on kenen tahansa helppo oppia.
Se on vielä helpompaa, jos puhut edes jonkin verran englantia!
Dunishia on myös helppo alkaa käyttää välittömästi.
Älä siis odota!
Kokeile dunishia kavereidesi kanssa huvin vuoksi tai käytä sitä vierasmaalaisten kanssa kun olet matkoilla.
Se toimii!

Tällä hetkellä voit kokeilla dunishia ainakin
[tässä Facebook-ryhmässä](https://www.facebook.com/groups/DunishFB/)
tai [tällä Telegram-kanavalla](https://t.me/Dunish1).

Dunishia ei harrasta vielä monikaan,
mutta jos _sinä_ pidät dunishia hyvänä ideana, niin myös _muut_ ajattelevat samoin.
Eli ala käyttämään dunishia ja tehdään siitä yhdessä maailman yhteinen kieli!

![](http://www.pandunia.info/dunish/grafe/Freepik_pikisuperstar_2.png)  
[Designed by pikisuperstar / Freepik](http://www.freepik.com)

